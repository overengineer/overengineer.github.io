---
layout: post
title: İlişkiler ve Referanslar Üzerine
---

İki çeşit ilişki vardır:
1. Duygusal ilişkiler
2. Menfaat ilişkileri (network)
* Özel hayat duygusal ilişkilere dayalıdır. İş hayatı ise menfaate dayalıdır.
* Mutlu olmak isteyen kimse bu ikisini ayrı tutmalıdır.
---
* Menfaat ilişkisi kurmak yanlış değildir. 
* **Fakat,** zahiren duygusal ilişi kurup menfaat güderse, karşısındakinin duygularını kullanırsa, bu davranış iki yüzlülüktür, duygu sömürüsüdür. Bu yanlıştır. Bir nevi yalancılıktır.
---
* Referans da yanlış değildir.
* Referans: senin alanında yetkinliğin **veya** teşrik-i mesaiye yatkınlığın konusunda vukuf sahibi bir kimsenin görüş beyan etmesidir. 
* **Bu şekilde tanımladığımız sürece** referans bir nevi meşverettir. 
* **Fakat,** referans olan kişi seni olduğundan farklı şekilde yansıtıyorsa **veya** senin, hakkında görüş beyan ettiği özelliğin hususunda yeterli malumata sahip değilse, mesela seni tanımıyorsa, bu da bir nevi yalancılıktır. Yanlış olan da yalnız bu husustur.
* Eğer referans derken duygusal ilişkilerin iş ilişkilerine vesile edilmesi kastediliyorsa, o zaman o ayrı bir tartışma konusudur. Burada beyan ettiğimiz fikirler burada yapılan referans tanımı için geçerlidir.
---
* Özel şirket işe alırken adaletli davranmak zorunda değildir. Saçma sapan birini de işe alabilir, kimsenin de hukukuna girmez.
* **Fakat,** işe alımla yetkili çalışanın işvereni, çalışan adaylarının yalnız profesyonel yetkinliğinin işe alımda ölçüt alınmasını talep ettiyse ve çalışan da buna aykırı olarak tanıdığını işe aldıysa, bu durum yalnız işe alımla yetkili çalışanla işvereni arasındaki bir meseledir. Başka da kimseyi ilgilendirmez.
---
* İş hayatının duygusal ilişkilere dayandırılmasının sağlıksızlığı hak yemekle ilgili **değildir,** ilişkilerin stabilitesiyle ilgilidir. Bir kimse işini hatır ilişkilerine bina ederse **kendine** iki şekilde zarar vermiş olur:
1. İş hayatında,
2. Özel hayatında.
* Çünkü iş ilişkilerinin hatıra dayalı olması profesyonelliğe aykırıdır. Sürekliliğe zarar verir.
* Özel ilişkileri de menfaat karıştığı için gerçek samimiyeti kaybeder. Ve menfaatini muhafaza için iki yüzlülüğe mecbur kalır.
---
* Bir kimse yetkin olmadığı halde hatır için bir işe alınırsa bu rasyonel bir hareket değildir.
* İş hayatı ise menfaate dayalı olduğu için rasyonel olmayan seçimler pişmanlık getirir.
* Bu şekilde işe giren kimse menfaatini muhafaza için yalakalığa ve iki yüzlülüğe mecbur olur. Ve sürekli müttehem ve zillette kalır.
* İş hayatında haysiyetini ve özel hayatında samimiyeti kaybeder.
